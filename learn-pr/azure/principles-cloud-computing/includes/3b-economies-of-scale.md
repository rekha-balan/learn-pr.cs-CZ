*Úspory z rozsahu* představují schopnost dělat věci efektivněji nebo s nižšími náklady na jednotku díky provozu ve větším rozsahu. Tato úspora nákladů je důležitou výhodou v cloud computingu.

Poskytovatelé cloudu jako Microsoft, Google a Amazon jsou velké firmy, které využívají výhod úspor z rozsahu a pak tyto úspory přenášejí na své zákazníky.

Tyto úspory se u koncových uživatelů projevují různými způsoby. Jedním z nich je schopnost pořízení hardwaru s nižšími náklady, než kdyby si ho kupoval jednotlivý uživatel nebo menší firma.

![Jeden server a šipka ukazující na tři větší servery překrývající cloud – znázornění úspor z rozsahu](../media/3b-economiesofscale.png)

Třeba náklady na úložiště se během posledního desetiletí snížily i díky tomu, že poskytovatelé cloudu dokážou nakupovat větší množství úložiště se značnými slevami. Poskytovatelé tak používají úložiště efektivněji a přenášejí tyto výhody na koncové uživatele v podobě nižších cen.

Výhody, které můžou velké organizace realizovat prostřednictvím výhod z rozsahu, mají své limity. Každý produkt bude nevyhnutelně mít svoje základní náklady, jak se stává spíše komoditou – podle toho, co stojí jeho výroba. Dalším faktorem, který má vliv na náklady cloudových služeb, je konkurence.