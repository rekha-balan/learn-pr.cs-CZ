Azure je platforma cloud computingu od Microsoftu. Platforma Azure je tady proto, aby vám pomohla vyřešit i ty nejnáročnější obchodní výzvy. Vy předložíte své požadavky a dodáte svou kreativitu a oblíbené nástroje pro vývoj softwaru. My dodáme masivní globální infrastrukturu, která vám bude kdykoli k dispozici pro sestavování aplikací.

#### <a name="how-does-azure-work"></a>Jak funguje Azure?

> [!VIDEO https://www.microsoft.com/videoplayer/embed/RWlzQ6]

Než budeme pokračovat, pojďme si krátce definovat, co je cloud computing.

:::row:::
  :::column:::
    ![Webový server a dvě databáze](../media/2-cloud-computing.png)
  :::column-end:::
    :::column span="3":::
**Co je cloud computing?**

Cloud computing je dodávka výpočetních služeb přes internet používající cenový model **průběžných plateb**. Jinými slovy se jedná o způsob pronájmu výpočetního výkonu a úložiště z datacentra někoho jiného.

Namísto udržování procesorů a úložiště ve vašem datacentru si je můžete na potřebný čas pronajmout. O údržbu základní infrastruktury se za vás postará poskytovatel cloudu.

Na cloudové prostředky se můžete dívat jako na prostředky ve vašem vlastním datacentru. Když už je nepotřebujete používat, prostě je vrátíte. Platíte jenom za to, co využijete.

To je všechno skvělé, ale skutečná hodnota cloudu tkví v tom, že vám umožňuje rychle vyřešit ty nejsložitější obchodní výzvy a přináší vašim uživatelům špičková řešení.

  :::column-end:::
:::row-end:::
:::row:::
  :::column:::
    ![Kufr představující přechod na cloud](../media/2-why-cloud.png)
  :::column-end:::
    :::column span="3":::
**Proč bychom měli přejít na cloud?**

Cloud vám umožní rychlejší firemní rozvoj a takové inovace, které byly dříve téměř nemožné.

V neustále se měnícím digitálním světě se spojují dva trendy:

* Týmy dodávají uživatelům nové funkce v rekordních časech.
* Koncoví uživatelé očekávají na svých zařízeních a v používaném softwaru čím dál bohatší a imerzivnější prostředí.

Vydávání softwaru bylo dříve rozplánované v řádu měsíců nebo i let. V současné době vydávají týmy funkce v menších dávkách. Vydávání verzí se nyní často plánuje v řádu dnů nebo týdnů. Některé týmy doručují aktualizace softwaru i průběžně – někdy mají několik vydání během jednoho dne.

Stačí pomyslet na všechny ty možnosti interakce se zařízeními, které byly ještě před několika lety nemožné. Mnoho zařízení dokáže rozpoznat váš obličej a reagovat na hlasové příkazy. Rozšířená realita mění způsob interakce s fyzickým světem. Už i domácí spotřebiče se začínají chovat inteligentně. Toto je jen pár příkladů, z nichž mnohé fungují na bázi cloudu.

Pro zajištění vašich služeb a rychlejší dodávání inovativních uživatelských prostředí poskytuje cloud přístup na vyžádání k těmto možnostem a funkcím:

* Téměř neomezený fond komponent pro „hrubý“ výpočetní výkon, úložiště a síťové funkce
* Rozpoznávání řeči a další kognitivní služby, díky kterým bude vaše aplikace vynikat mezi ostatními
* Analytické služby, které vám umožní najít smysl v telemetrických datech přicházejících zpět ze softwaru a zařízení

Podívejme se, jak do cloud computingu zapadá platforma Azure.

  :::column-end:::
:::row-end:::
:::row:::
  :::column:::
    ![Šálek s nástroji umělce](../media/2-azure.png)
  :::column-end:::
    :::column span="3":::
**Co mohu dělat v Azure?**

Azure poskytuje více než 100 služeb, které umožňují dělat cokoli od provozování stávajících aplikací na virtuálních počítačích po zkoumání nových softwarových paradigmat, jako jsou inteligentní roboti nebo hybridní realita.

Mnoho týmů začíná prozkoumávat cloud přesunem existujících aplikací na virtuální počítače, které běží v Azure. Ačkoli migrace vašich existujících aplikací na virtuální počítače je dobrý start, cloud je víc než jen jiné místo pro spuštění virtuálních počítačů.

Azure například nabízí služby AI a strojového učení, které můžou přirozeně komunikovat s uživateli prostřednictvím vidění, slyšení a řeči. Také nabízí řešení úložiště, která dynamicky rostou, aby vyhovovala velkému množství dat. Služby Azure umožňují řešení, která bez výkonu cloudu zkrátka nejsou možná.

  :::column-end:::
:::row-end:::

## <a name="summary"></a>Shrnutí

Cloud computing vám jednoduše řečeno umožňuje pronajímat si výpočetní výkon a úložiště namísto nákupu fyzických prostředků, jako jsou procesory a úložiště. Azure, což je cloudová výpočetní platforma Microsoftu, spravuje fyzické prostředky za vás, takže se nebudete muset tolik zaměřovat na infrastrukturu a budete moct věnovat více energie na vytváření skvělých aplikací.

Ale Azure je mnohem víc než jen distribuované datacentrum. Azure poskytuje mnoho druhů služeb, které jdou daleko za hranice toho, co můžete dělat se spotřebním hardwarem a softwarem. Tyto služby sahají od analýzy velkých objemů dat po schopnost přirozeně komunikovat s uživateli.

Přístup k infrastruktuře i službám v Azure vám umožní rychle dodávat nové a inovativní funkce pro uživatele. Projekty, které dříve trvaly měsíce, teď můžete často dokončit během několika týdnů nebo dnů.
