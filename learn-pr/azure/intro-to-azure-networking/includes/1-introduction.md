Právě jste začali pracovat ve startupu, který prostřednictvím jednoduchého přizpůsobení a cenově dostupných měsíčních předplatných přináší převratné změny v oblasti vitamínových doplňků. Vaší firmě se velmi dobře daří ve sféře elektronického obchodování, ale datacentrum začíná pokulhávat za zvyšující se poptávkou ze strany uživatelů. Pokud se současně přihlašuje příliš mnoho uživatelů, služba selže, a tak kromě plánované údržby musíte provádět i neplánovanou v měřítku větším, než by vám bylo milé.

![Přetížený server v datacentru](../media/1-heading.png)

Váš web se nachází v Silicon Valley, takže také zjistíte, že zpoždění v síti je obzvlášť omezující pro uživatele v jiných oblastech, jako je třeba Evropa a Asie. 

Z tohoto důvodu přesvědčíte tým, aby web přesunul do cloudu, který vám pomůže ušetřit náklady. Jak vám ale může konkrétně pomoct Azure, aby váš web fungoval lépe?

Ukazuje se, že správa sítí v Azure se moc neliší od správy místních sítí. Pojďme zjistit, proč tomu tak je.

## <a name="learning-objectives"></a>Cíle výuky

V tomto modulu se naučíte:

- Zjistit, jak virtuální síť Azure poskytuje zabezpečenou síťovou komunikaci mezi prostředky, jako jsou virtuální počítače a jiné sítě
- Co znamenají termíny vysoká dostupnost a odolnost proti chybám a jak pomocí Azure Load Balanceru zvýšit odolnost proti chybám v jedné geografické oblasti
- Co je latence a jakým způsobem Traffic Manager pomáhá snižovat síťovou latenci a zajišťuje odolnost proti chybám napříč geografickými umístěními
