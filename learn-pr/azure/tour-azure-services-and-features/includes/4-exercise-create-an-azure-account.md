K vytváření a používání služeb Azure budete potřebovat účet. Pokud už účet Azure máte, nebo pokud nejste připraveni na jeho vytvoření, můžete tuto lekci přeskočit a přejít na další, ve které se pustíme do zkoumání webu Azure Portal.

> [!NOTE]
> Budete potřebovat jenom platnou platební kartu pro ověření věku a identity. Z vaší karty se _nic nestrhne_, dokud se nerozhodnete zkušební nebo bezplatný účet upgradovat na plné předplatné.

## <a name="sign-up-for-a-free-account"></a>Registrace bezplatného účtu

1. Ve webovém prohlížeči přejděte na adresu [azure.microsoft.com](https://azure.microsoft.com?azure-portal=true) a klikněte na **Začněte zdarma**.

1. Na stránce **Vytvořte si bezplatný účet Azure ještě dnes** klikněte na tlačítko **Začněte zdarma >**. 

1. Budete vyzváni k přihlášení pomocí účtu Microsoft. Přihlaste se pomocí přihlašovacích údajů Microsoft, nebo si vytvořte nový bezplatný účet Microsoft.

1. Na stránce **Vaše údaje** vyberte správnou zemi nebo oblast, zadejte své jméno a příjmení a nakonec vyplňte e-mailovou adresu a telefonní číslo. Podle vybrané země se mohou zobrazit další pole, jako je například DIČ organizace. Pokračujte výběrem tlačítka **Další**.

1. Na stránce **Ověření identity telefonem** vyberte kód vaší země a zadejte číslo telefonu, ke kterému máte okamžitý přístup.

1. Ověřovací kód můžete získat zprávou nebo telefonátem. Klikněte na příslušné tlačítko, do pole **Ověřovací kód** zadejte kód a klikněte na **Ověřit kód**.

1. Pokud je ověřovací kód správný, budete požádáni o zadání údajů platné platební karty. Zadejte číslo karty, datum vypršení platnosti, číslo CVV, jméno napsané na kartě a adresu a PSČ, pod kterým je karta zaregistrovaná. Pak klikněte na **Další**.

1. Nakonec zaškrtněte políčko, že souhlasíte se smlouvou o předplatném, prohlášením o zásadách ochrany osobních údajů a zásadami komunikace. Druhé políčko není povinné. Teď klikněte na **Zaregistrovat se**.

Nyní jste úspěšně nastavili bezplatný účet a budete přesměrováni na domovskou stránku webu Azure Portal. V další části ho prozkoumáme.
